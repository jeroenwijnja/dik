<!DOCTYPE html>
<html>
	<head>
		<title>Dagje uit tips</title>
		<meta name="viewport" content="width=device-width, initial-scale=1.0">
		<style>
			h1 {
				font-size:30px;
			}
			p {
				font-size:20px;
			}
			
		</style>
	</head>
	<body>
		
		<div class="container">
    		<div class="blurb">
			<h1><a href="https://www.dik.nl/dagjeuit/mannen-uitje/">Een dagje uit met de mannen</a>, wat te doen?</h1>
		
			
			<p>
Wil je graag een dagje wat leuks gaan doen met je vriendengroep (of als vrijgezellenfeest bijvoorbeeld) maar weet je nog niet wat je zou kunnen organiseren? Dan hebben we hier 5 tips voor je waarmee je vrijwel alle mannen blij zult maken.<br />
			<hr><h2>1. Bezoek een bierbrouwerij</h2><br />
Bij grote bierbrouwerijen worden zo goed als elke dag rondleidingen georganiseerd, zoals bijvoorbeeld bij Brouwerij Brand in het het Limburgse Wijlre. Nederland kent in totaal meer dan 500 grote en kleine brouwerijen waarvan een groot deel zijn deuren af en toe met trots opent voor bezoekers. Ook in je eigen regio zul je dus ongetwijfeld een kleinere brouwerij kunnen vinden die jou en je vrienden graag zal ontvangen. Dat staat dan dikwijls garant voor een gezellige en heel persoonlijke rondleiding, waarbij er aan het eind natuurlijk ook volop van het heerlijke gerstenat geproefd mag worden!<br />
<hr><h2>2. Een dag racen op het circuit</h2><br />
Een bezoekje aan een racecircuit doet bij menig man het bloed sneller stromen. Naar autosportwedstrijden gaan kijken kan al een leuk uitje zijn, maar zelf over het circuit razen is natuurlijk helemaal geweldig! Veel grote en kleinere circuits in Nederland stellen de baan open voor het publiek om met hun eigen auto of met een gehuurde racewagen onder begeleiding van een instructeur de bochten aan te vallen. Dat kan bijvoorbeeld op het beroemde circuit van Zandvoort waar je tijdens de Vrij Rijden dagen ook gewoon met je eigen auto of motor het circuit op mag. Je hebt daar geen racelicentie voor nodig. Maar je kunt natuurlijk ook kiezen voor een arrangement waarbij je een korte racecursus krijgt en dan in een echte racewagen over het circuit mag scheuren.<br />
<hr><h2>3. Huur een sloep en ga het water op</h2><br />
Samen uit varen gaan is ook een geweldig dagje uit. Huur met mooi weer een sloep en ga bijvoorbeeld de meren, kanalen of rivieren in de buurt op. Nederland is een waterrijk land, dus er is altijd wel een plek in de omgeving waar je met zijn allen kunt gaan varen. Een andere optie is om een sloep te huren en samen de grachten in je eigen stad te gaan verkennen. Uiteraard leg je dan regelmatig ergens aan om van een hapje en een drankje te genieten en sluit je de dag ook in stijl af door ergens met zijn allen te gaan eten. Voor de meeste sloepen die je als particulier kunt huren heb je geen vaarbewijs nodig maar het is natuurlijk wel belangrijk dat de kapitein van het schip de Bob is om veilig te navigeren.<br />
<hr><h2>4. Paintball en karten combi</h2><br />
Op veel locaties in Nederland kun je karten en paintball met elkaar combineren en zo een geweldig dagje uit hebben waarbij de adrenaline constant door je lijf giert. Verdeel deze activiteiten bijvoorbeeld over beide dagdelen zodat je tussendoor samen uitgebreid kunt lunchen. Iedereen uit je vriendengroep krijgt de kans om zijn kunnen te etaleren. Wie er bij het paintball niet aan te pas komt kan tijdens het karten zoete wraak nemen en vice versa. Voor de combinatie karten en paintball kun je onder meer terecht bij Paintball Spaarnwoude waar je ook een indoor kartbaan vindt, of bij de Avontuurfabriek in Loosdrecht waar je nog veel meer leuke activiteiten kunt doen. Ook leuk: het Shoot &amp; Drift arrangement bij IceKart in Rucphen waar je met je kart op het ijs kunt driften. Zelfs bij lage snelheden geeft dat al een geweldige kick!<br />
<hr><h2>5. Ga naar een sportwedstrijd</h2><br />
De meeste mannen houden wel van sport en vrijwel altijd ook van voetbal. Dat is dus leuk om ook met zijn allen een keer te ondernemen. Combineer dan bijvoorbeeld een bezoek aan een leuke wedstrijd met een rondleiding door het stadion eerder op de dag om er echt een dagje weg van te maken. Of kies eens voor iets anders dan anders, want er zijn natuurlijk nog veel meer leuke sporten dan voetbal. Ook de lekker ruige en mannelijke sport ijshockey is bijvoorbeeld leuk om een keer in het echt naar te gaan kijken. Bij het ijshockey is er voor Nederland en Belgi&euml; een gecombineerde competitie waar teams uit Heerenveen, Nijmegen, Den Haag, Geleen, Amsterdam en Zoetermeer aan meedoen. Je kunt dus altijd relatief dichtbij een ijshockeywedstrijd bezoeken.</p>
    		</div><!-- /.blurb -->
		</div><!-- /.container -->
	</body>
</html>
